ΑΣΚΗΣΕΙΣ ΠΡΟΕΤΟΙΜΑΣΙΑΣ
Στις ασκήσεις που ακολουθούν, όπου το ζητούμενο είναι συνάρτηση, καλό είναι να φτιάξετε ολοκληρωμένο πρόγραμμα (main) το οποίο θα καλεί την συνάρτηση. Έτσι θα μπορέσετε να ελέγξετε την λειτουργία της. Αν χρειάζεται η συνάρτηση να καλέσει άλλη συνάρτηση… μην διστάσετε!
Να γραφεί πρόγραμμα το οποίο θα υλοποιεί το παιχνίδι “Μάντεψε τον Αριθμό” με όρια τυχαίων αριθμών [1..100] και 7 προσπάθειες.
Να γραφεί συνάρτηση η οποία θα λύνει την πρωτοβάθμια εξίσωση. Η συνάρτηση θα επιστρέφει (στο όνομά της) 0 αν έχει λύση, 1 αν είναι αδύνατη και δύο αν είναι αόριστη. Σε περίπτωση που έχει λύση θα επιστρέφει και τη ρίζα.
Να γραφεί συνάρτηση η οποία θα λύνει τη δευτεροβάθμια εξίσωση (με παρόμοια λογική με την προηγούμενη άσκηση).
Να γραφεί συνάρτηση η οποία θα δεσμεύει έναν δυναμικό πίνακα double αριθμών Ν θέσεων και θα τον αρχικοποιεί με την τιμή L.
Να γραφεί συνάρτηση η οποία θα τοποθετεί σε έναν πίνακα ακεραίων Ν θέσεων τους Ν πρώτους αριθμούς της ακολουθίας Fibonacci.
Να γραφεί συνάρτηση η οποία θα επιστρέφει τον μεγαλύτερο και τον μικρότερο αριθμό που βρίσκεται σε ένα ακέραιο πίνακα Ν θέσεων.
Να γραφεί συνάρτηση η οποία θα επιστρέφει τους δύο μικρότερους αριθμούς που βρίσκονται σε ένα πίνακα Ν θέσεων. Ο πίνακας θα σαρωθεί μόνο μία φορά.
Να γραφεί συνάρτηση η οποία θα δέχεται ως όρισμα έναν πίνακα χαρακτήρων και θα επιστρέφει τη συχνότητα του κάθε κεφαλαίου χαρακτήρα του λατινικού αλφάβητου μέσα σε αυτόν.
Να γραφεί συνάρτηση η οποία θα δέχεται έναν πίνακα χαρακτήρων και στο περιεχόμενό του θα μετατρέπει τα πεζά γράμματα σε κεφαλαία και τα κεφαλαία σε πεζά (λατινικοί χαρακτήρες). Όλοι οι άλλοι χαρακτήρες θα μένουν αναλλοίωτοι.
Να γραφεί συνάρτηση η οποία θα δέχεται ως όρισμα ένα ταξινομημένο πίνακα πραγματικών αριθμών και θα τοποθετεί σε αυτόν ένα πραγματικό αριθμό, ο οποίος, επίσης, δίδεται ως όρισμα και θα τον τοποθετεί στην κατάλληλη θέση ώστε ο πίνακας να παραμένει ταξινομημένος. Για την υλοποίηση της άσκησης δεν θα εκτελεστεί ταξινόμηση. 
Να γραφεί συνάρτηση που θα δέχεται τους βαθμούς Μ φοιτητών σε Ν μαθήματα και θα επιστρέφει τον μέσο όρο του κάθε φοιτητή. Ο μέσος όρος θα υπολογίζεται μόνο στα περασμένα μαθήματα.
Να γραφεί συνάρτηση που θα δέχεται τους βαθμούς Μ φοιτητών σε Ν μαθήματα και θα επιστρέφει τον μέσο όρο του κάθε μαθήματος.
Να γραφεί πρόγραμμα το οποίο θα διαβάζει λέξη - λέξη ένα αρχείο κειμένου και θα τυπώνει την συχνότητα του κάθε κεφαλαίου λατινικού χαρακτήρα (στο συνολικό αρχείο) και το σύνολο των χαρακτήρων που δεν ήταν κεφαλαίοι λατινικοί (δεν θα υπολογίζονται τα κενά (spaces) και οι αλλαγές γραμμών. 
Να γραφεί πρόγραμμα το οποίο θα διαβάζει ένα αρχείο κειμένου χαρακτήρα - χαρακτήρα και στο τέλος θα τυπώνει τους χαρακτήρες που υπάρχουν σε αυτό και τις συχνότητές τους.
Να γραφεί πρόγραμμα το οποίο θα καταγράφει σε δυναμικά ορισμένο πίνακα δομών τα στοιχεία Ν προϊόντων. Στην συνέχεια θα σώζει τον πίνακα σε αρχείο κειμένου Στην πρώτη γραμμή του αρχείου θα καταγράφεται το πλήθος των εγγραφών που ακολουθούν. Για κάθε προϊόν θα καταγράφονται τα ακόλουθα στοιχεία: Κωδικός, Περιγραφή, Τιμή.
Να γραφεί πρόγραμμα το οποίο θα διαβάζει το αρχείο της προηγούμενης άσκησης, θα καταγράφει τα στοιχεία σε δυναμικά ορισμένο πίνακα και θα τυπώνει τα στοιχεία στην οθόνη.
Να γραφεί συνάρτηση η οποία θα επιστρέφει ένα τυχαίο ακέραιο αριθμό μεταξύ δύο ορίων που δίνονται ως ορίσματα.
Να γραφεί συνάρτηση η οποία θα ελέγχει αν σε ένα πίνακα χαρακτήρων βρίσκεται μία συγκεκριμένη τιμή.
Να γραφεί συνάρτηση η οποία θα γεμίζει έναν πίνακα χαρακτήρων με τυχαίες τιμές.
Να γραφεί συνάρτηση η οποία θα γεμίζει έναν πίνακα χαρακτήρων με τυχαίες μοναδικές τιμές.
Να γραφεί συνάρτηση η οποία θα επιστρέφει την διαφορά του ASCII κωδικού ενός πεζού λατινικού χαρακτήρα από τον αντίστοιχο κεφαλαίο.
